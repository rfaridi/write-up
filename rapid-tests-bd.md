এই জুলাই মাসের ৮ তারিখে সরকারীভাবে প্রথম করোনা রোগী সনাক্তের চার মাস পূর্ণ হতে চললো। এই চার মাসে এখনও  এই মহামারীর প্রকোপ বাংলাদেশে কমার কোন সম্ভাবনা দেখা যাচ্ছে না। এমন কি সরকারী হিসেবে মতে সনাক্ত এবং মৃত্যুর সংখ্যা  না বাড়তে থাকলেও কমার কোন লক্ষণ দেখা যাচ্ছে না। অন্যান্য সূত্রে জানা যাচ্ছে এই সংখ্যা সরকারী হিসেবের চেয়ে অনেক বেশী। 

এটি মনে করার একটি অন্যতম কারণ হচ্ছে যে বাংলাদেশে আসলে যথেষ্ট সংখ্যক টেস্ট হচ্ছে না। টেস্ট না হওয়ার কারণ হলো যে যেই পিসি আর টেস্ট করা হয় এবং যেটিকে গোল্ড স্ট্যান্ডার্ড বলা হয় সেটি আসলে বেশ খরুচে এবং সময় সাপেক্ষ। উন্নত বিশ্বে এই টেস্টের ফলাফল পেতেও পাঁচ থেকে ছয় ঘন্টা লাগে, উন্নত প্রশিক্ষণপ্রাপ্ত টেকনিশিয়ান আর উন্নত প্রযুক্তি লাগে।  যার ফলে আসলে আমাদের আসলে আরেকটু কম খরচের এবং তাড়াতাড়ি ফলাফল দেয় এরকম কোন একটা উপায়ের দিকে যাওয়া দরকার। 
বাংলাদেশের মতন জনসংখ্যার ভারে নুবজে পড়া একটি দেশ এবং যেখানে স্বাস্থ্য সেবা খুবই নিম্ন মানের, সেখানে আসলে অন্য উপায় দেখা ছাড়া উপায় নাই। জুন মাসের হিসেব অনুযায়ী, আমেরিকা যেখানে প্রতি হাজারে ১৮টি টেস্ট করেছে সেখানে বাংলাদেশ করেছে মাত্র তিনটি। 

এই টেস্টের সীমাবদ্ধতার জন্য কিছু সেরোলোজি টেস্ট তৈরী করা হয়েছে। এ পর্যন্ত প্রায় ১০০ রকমের সেরোলোজি টেস্ট তৈরী হয়েছে। সেরোলোজি টেস্ট মূলত দুই ধরনেরঃ এন্টিবডি অথবা এন্টিজেন টেস্ট।  আমেরিকার ড্রাগ এডমিনিস্ট্রেশন এর মধ্যে বেশ কয়েকটির অনুমোদন দিয়েছে। গণস্বাস্থ্য কেন্দ্র এই ধরনের কিট তৈরী করেছিল কিন্তু সরকার সেটির অনুমোদন দেয় নাই। 

এন্টিজেন টেস্ট সনাক্ত করে শরীরে এন্টিজেন যেই প্রোটিন ভাইরাস ত্যাগ করে, অথবা এন্টিবডি টেস্ট যেই প্রোটিন রোগী ডেভেলপ করে করোনা ভাইরাসের সম্মুখীন হওয়ার পর। কোভিড-১৯ এর রোগীদের সংক্রমণের অন্তন ৫/৭ দিন পরে এন্টিবডি তৈরী হয়। এর আগে টেস্ট করলে ফলাফল নেগেটিভ আসবে। তাই এন্টিবডি টেস্ট দিয়ে সনাক্ত করা যাবে না। সনাক্ত করার জন্য দরকার এন্টিজেন টেস্ট। 

এই কোন টেস্টই শতকরা একশ ভাগ সফল না। এমনকি গোল্ড স্ট্যান্ডার্ড পিসি আরও নয়। কিন্তু এখানে ভুল হওয়ার সম্ভাবনা অন্যান্য টেস্টের তুলনায় অনেক কম। বাংলাদেশ চার থেকে পাঁচ দিন লাগছে একটা টেস্ট রেজাল্ট আসতে। 

সনাক্তকরণের জন্য তাই এন্টিজেন টেস্টের বিকল্প কিছু নাই। তাই দেশীয় বা বিদেশে তৈরী এন্টিজেন কিট এনে দেশে বিভিন্ন ল্যাবে পরীক্ষা করে দেখে এগুলো দ্রুত চালু করা উচিৎ। 

পিসি আর টেস্টের সাথে সমন্বয় করে এন্টিজেন টেস্টে মাধ্যমে  সংক্রমনের ঝুঁকি অনেক কমিয়ে আনা যাবে। এটি খুব সহজেই করা যায় তাই একদম গ্রাম পর্যায়ে উপজেলা স্বাস্থ্য কমপ্লেক্সের মাধ্যমে সহজেই এখানে পৌছানো যাবে। 

যেহেতু এন্টিজেন টেস্ট পিসি আর টেস্টের মতন এতো সঠিক নয় এখনও তাই এটিকে একটা প্রাথমিক স্ক্রীনিং হিসেবে ব্যবহার করা যেতে পারে। এন্টিজেন টেস্টে যদি রেজাল্ট পজিটিভ আসে তাহলে তাহলে পজিটিভ ধরে নিতে হবে। সেক্ষেত্রে আইসোলেশন অথবা  হাসপাতালে ভর্তি হতে হবে। এন্টিজেন টেস্টে যদি ফলস পজিটিভও আসে তাহলেও খুব একটা সমস্যা নাই। কারণ বেশীর ভাগ পজিটিভ রোগীদের বাসায় আইসোলেশনে আসতে হয়। কারো যদি হাসপাতালে যাওয়ার দরকার হয়, তাহলে পিসি আর টেস্টে কনফার্ম করা যায়। 

পিসি আর টেস্ট অনেক ক্ষেত্রেই সঠিক নাও আসতে পারে রোগী যদি অনেক দেরীতে আসে, স্যাম্পল যদি ঠিকমতন নেয়া না হয়। 

আর যদি এন্টিজেন টেস্ট নেগেটিভ আসে তাহলে ।   আর যাদের নেগেটিভ রেজাল্ট আসে তাঁদের  দুই গ্রুপে ভাগ করা যায়। যাদের কোন সিম্পটম নেই, কোন শারীরিক অসুস্থতা নেই তাঁদের কে আসলেই নেগেটিভ বলা যায়। যাদের সিম্পটম আছে তাদের আবার পিসি আর টেস্ট দিয়ে কনফার্ম করা যায়। 

এটা সত্যি যে অনেক দেশ এখনও এন্টিজেন টেস্ট এর দিকে যায় নাই। কারণ হু এখনও এটাকে অনুমোদন দেয় নাই। তারপরেও বাজারে যখন এখন অনেক কিট আছে সুবিধা মতন একটি দেখে ব্যবহার শুরু করা যায়। এখন অনেক দেশই এন্টিজেন টেস্ট আস্তে আস্তে অনুমোদন দিয়ে দিচ্ছে। আমেরিকাতে মে মাসের ৯ তারিখে এন্টিজেন টেস্টের অনুমোদন দিয়ে দিয়েছে।      		   যেমন ইন্ডিয়ান কাউন্সিল অফ মেডিক্যাল রিসার্চ জুনের ১৫ তারিখ থেকে র‍্যাপিড এন্টিজেন টেস্টের অনুমোদন দিয়ে দিয়েছে। ভিয়েতনামের সাফল্য এর একটি অংশও এই র‍্যাপিড টেস্টের মাধ্যমে হয়েছে। ভিয়েতনামে মাত্র ৩০০টি কোভিড কেস পাওয়া গেছে।

হেলথ এলায়েন্স বাংলাদেশ এবং বাংলাদেশ হেলথ ওয়াচের যৌথ আয়োজনে একট ওয়েবিনার অনুষ্ঠিত  হয় জুলাই মাসের পাঁচ তারিখে। এখানে ড শওকত হাসান পরিষ্কার বললেন কি করতে হবে। উনি মূলত একটা পরিষ্কার পন্থা বলে দিয়েছেন। বাংলাদেশে এই মুহুর্তে যেই বিরাট সমস্যা হচ্ছে সেটি হলো যে সাধারণ স্বাস্থ্য ব্যবস্থা ভেংগে পড়ছে। দেখা যাচ্ছে অনেক রোগী চিকিৎসা পাচ্ছে না। সেক্ষেত্রে প্রথমে যে কোন রোগী আসলেই প্রথমে তাকে এন্টিবডি টেস্ট করতে হবে। এন্টিবডি টেস্টে পজিটিভ আসলে তাকে করোনামুক্ত ধরে নেয়া যাবে। আর নেগেটিভ আসলে তাকে এন্টিজেন টেস্ট করতে হবে। এন্টিজেন টেস্টে পজিটিভ আসলে তাকে কোভিড ধরে নেয়া যেতে পারে। কিন্তু নেগেটিভ আসলে তখন তাকে অন্যান্য লক্ষণ, ইতিহাস বিবেচনায় নিতে হবে।  অন্যান্য লক্ষণ যদি মিলে যায় তাহলে নিশ্চিত হওয়ার জন্য পিসি আর টেস্ট করা যেতে পারে। তাহলে যেটা দেখা যাচ্ছে যে সবার জন্য পিসি আর টেস্ট করা লাগছে না। শুধু তাই নয়, অনেক নন কোভিড রোগী যারা সাফার করছে তাঁরাও সহজে এ থেকে মুক্ত হচ্ছে।  আমাদের মনে হয় এই পন্থায় দ্রুত যাওয়া উচিত আমাদের।   



