বঙ্গবন্ধু শেখ মুজিবর রহমানকে একটি নিবন্ধে ঢাকা বিশ্ববিদ্যালয়ের মার্কেটিং বিভাগের  শিক্ষক মোর্শেদ হাসানকে  বহিষ্কার করা হয়েছে। এই সিদ্ধান্ত নেয়া হয় ঢাকা বিশ্ববিদ্যালয়ের ৯ই সেপ্টেম্বর অনুষ্ঠিত একটি সিন্ডিকেট সভায়। ২০১৮ সালের ২৬ মার্চ একটি জাতীয় দৈনিকের স্বাধীনতা দিবস সংখ্যায় তার লেখা ‘জ্যোতির্ময় জিয়া’ শিরোনামে এক নিবন্ধে বঙ্গবন্ধুর অবমাননার অভিযোগে এই শিক্ষককে এই শাস্তি ভোগ করতে হলো। আমরা বিশ্ববিদ্যালয়ের এই বে আইনী এবং নীতি-বহির্ভূত সিদ্ধান্তের তীব্র প্রতিবাদ জানাই।  


উপরে উল্লেখিত ওই লেখার প্রেক্ষিতে ওই বছরের ২ এপ্রিল বিশ্ববিদ্যালয় কর্তৃপক্ষ মোর্শেদ হাসান খানকে বিশ্ববিদ্যালয়ের অ্যাকাডেমিক ও প্রশাসনিক কার্যক্রম থেকে সাময়িকভাবে অব্যাহতি দিয়ে  একটি তদন্ত কমিটি গঠন করে। ওই কমিটির প্রতিবেদনে অভিযোগের প্রমাণ পাওয়ার কথা বলা হলে মোর্শেদ হাসান খানের বিরুদ্ধে কী ব্যবস্থা নেওয়া যায়, তা নিয়ে আইনি সুপারিশ করতে ২০১৯ এর  ৩০ এপ্রিল ঢাকা বিশ্ববিদ্যালয়ের সিন্ডিকেট সদস্য হিসেবে অ্যাটর্নি জেনারেল মাহবুবে আলমকে দায়িত্ব দেয় বিশ্ববিদ্যালয় সিন্ডিকেট।

গত বছর ২৯ মে এক লিখিত সুপারিশে অ্যাটর্নি জেনারেল বলেন অধ্যাপক মোর্শেদ হাসান খানের চাকুরী থেকে স্থায়ী ভাবে অব্যাহতির বিষয়টি উল্লেখ করেন।  ওই সুপারিশের পর বিষয়টি অধিকতর পর্যালোচনা ও শাস্তির সুপারিশ করে প্রতিবেদন দিতে ঢাকা বিশ্ববিদ্যালয় সিন্ডিকেট সদস্য সুপ্রিম কোর্টের আইনজীবী এএফএম মেজবাহউদ্দিনকে আহ্বায়ক করে তিন সদস্যের একটি ‘বিশেষ ট্রাইবুন্যাল’ গঠন করে বিশ্ববিদ্যালয় কর্তৃপক্ষ।

এই ট্রাইবুনাল ৯ই সেপ্টেম্বরের সভায় অধ্যাপক মোর্শেদ হাসানকে স্থায়ীভাবে পদচ্যুতি করার সুপারিশ করে। সিন্ডিকেটের ওই সভায় সেটি অনুমোদিত হয়। 

প্রসংগত উল্লেখ্য যে এই শিক্ষক বাংলাদেশের প্রধান বিরোধী দল বিএনপির অনুসারী হিসেবে পরিচালিত সাদা দলের যুগ্ম আহবায়ক। 

ভিন্ন মত পোষণ এবং বিরোধী দলের অনুসারী হওয়া এইগুলো এখন এই সময়ে বিরাট এক অপরাধ হিসেবে আবির্ভূত হয়েছে।  এই শিক্ষকের বক্তব্যে অনেক ভুল থাকতে পারে। ইতিহাস বিকৃতি থাকতে পারে। জাতীয়ভাবে ঐতিহাসিক কোন চরিত্রের বা ঘটনার ভুল ব্যাখা থাকতে পারে। কিন্তু সেটি তো কোন অপরাধ না যে যার জন্য একজন শিক্ষক তাঁর চাকুরী হারাতে পারেন। শুধু তাই নয়, এই শিক্ষকের ঐ লেখা তিনি প্রত্যাহার করে নেন এবং দুঃখ প্রকাশ করেন। 

একজন শিক্ষকের মত প্রকাশের বিষয়ে বিশ্ববিদ্যালয় কর্তৃপক্ষের ভূমিকা খুবই প্রশ্নবিদ্ধ এবং উদ্দেশ্য প্রণোদিত। নৈতিক স্খলনজনিত অপরাধ এবং অদক্ষতা প্রমাণিত হলেই বিশ্ববিদ্যালয়ের শিক্ষককে চাকরি থেকে অব্যাহতি প্রদান করা যায়। সেই হিসেবে এই শিক্ষকের বিচার বিশ্ববিদ্যালয়ের এখতিয়ারের সম্পূর্ণ বাইরে। 

রাজনৈতিক প্রভুদের তোষণ করতে বিশ্ববিদ্যালয় প্রশাসনের এই অতি উৎসাহ নতুন নয়। ফেইসবুক স্ট্যাটাসের কারণে চটগ্রাম বিশ্ববিদ্যালয়ের শিক্ষক মাইদুল ইসলাম গ্রেফতার হয়ে জেলে যান, রাজশাহী বিশ্ববিদ্যালয়ের দুইজন শিক্ষক গ্রেফতার হোন। এইসব স্ট্যাটাসই রাজনৈতিক ভাবে সংক্ষুদ্ধ হওয়ার কারণে রাজনৈতিক গোষ্ঠীকে তুষ্ট রাখার কারণে এইসব শিক্ষককে গ্রেফতার করা হয়। 

প্রতিটি ক্ষেত্রেই আমরা দেখেছি ছাত্র লীগ বেশ অগ্রনী ভূমিকা রাখে। কিছু কিছু ছাত্রলীগের করা মামলায় বিশ্ববিদ্যালয় প্রশাসন অংশ গ্রহণ করে। মোর্শেদ হাসানের ঘটনার পর ছাত্র লীগ বিক্ষোভ প্রদর্শন করে। এর পরপরই বিশ্ববিদ্যালয় প্রশাসন তৎপর হয়। এর দীর্ঘ দুই বছর পরে বিষয়টি আবার প্রশাসনের তৎপরতা চোখে পড়ে ১লা সেপ্টেম্বরে মুক্তিযুদ্ধ মঞ্চ নামক সরকার সমর্থিত একটি ছাত্র সংগঠন যারা মূলত ছাত্রলীগের কর্মী ছিল। এরা ১লা সেপ্টেম্বরের জাতির জনক বঙ্গবন্ধু শেখ মুজিবুর রহমানকে অবমাননা ও মুক্তিযুদ্ধের ইতিহাস বিকৃতির অভিযোগে ঢাকা বিশ্ববিদ্যালয়ের মার্কেটিং বিভাগের অধ্যাপক মোর্শেদ হাসান খানকে বিশ্ববিদ্যালয় থেকে স্থায়ী বহিষ্কার এবং গ্রেপ্তারের দাবি জানিয়েছে মুক্তিযুদ্ধ মঞ্চ নামের একটি সংগঠন।

মঙ্গলবার দুপুরে বিশ্ববিদ্যালয়ের টিএসসি সংলগ্ন রাজু ভাস্কর্যের পাদদেশে মানববন্ধন ও প্রতিবাদ সমাবেশ করে এই দাবি জানান তারা।

টিএসসির এই কর্মসূচি শেষে ওই শিক্ষককে স্থায়ী বহিষ্কারের দাবিতে মিছিল নিয়ে বিশ্ববিদ্যালয়ের উপাচার্যের কার্যালয়ে গিয়ে স্মারকলিপি দেন সংগঠনের নেতাকর্মীরা।

এই ঘটনার এক সপ্তাহের মাথায় সিন্ডিকেটের সভায় অধ্যাপক মোর্শেদ হাসানকে গ্রেফতার করা হয়। 

ছাত্র সংগঠনের এই তল্পিবাহিতা বিশ্ববিদ্যালয় প্রশাসন এবং শিক্ষক নেতাদের জন্য নতুন নয়। এই ঢাকা বিশ্ববিদ্যালয়ে সাম্প্রতিককালে আমরা দেখেছে একজন শিক্ষিকাকে ছাত্রীদের হাতে নিগৃহীত হওয়ার পর বিশ্ববিদ্যালয় শিক্ষক সমিতি এবং প্রশাসন বিষয়টিকে পুরোপুরি অগ্রাহ্য করতে। দুর্ভাগ্যজনক হলেও সত্যি যে বিশ্ববিদ্যালয় প্রশাসন এবং শিক্ষক নেতাদের ছাত্র সংগঠনের বিরাগভাজন হয়ে হালুয়া রুটি বাগানোর তেমন কোন সুযোগ নেই। কারণ রাজনৈতিক প্রভুদের কাছে ছাত্র সংগঠন যেই পেশী শক্তি এক একটি ক্যাম্পাসে সরবরাহ করে ক্যাম্পাস রাজনৈতিকভাবে নিয়ন্ত্রণ করে সেই তুলনায় শিক্ষকদের প্রভাব এবং মূল্য এই রাজনৈতিক প্রভুদের কাছে অনেক অল্প। সেই পলিটিক্যাল পয়েন্ট স্কোরিং করে আরো উপরের পদে ওঠা, অন্যান্য সুযোগ সুবিধা বাগানো এগুলো তো রয়েছেই। 


তো এইভাবে দেখা যাচ্ছে যে পাবলিক বিশ্ববিদ্যালয়ের শিক্ষা, গবেষণা এইসব বিষয়গুলো উপেক্ষিত রয়ে যাচ্ছে। বিশ্ববিদ্যালয় প্রশাসন, শিক্ষক সমিতি সবাই রাজনৈতিক প্রভুদের তোষণে ব্যস্ত। বিশ্ববিদ্যালয়ের প্রকৃত উন্নয়নের জন্য যেইসব পদক্ষেপ নেয়া প্রয়োজন সেইগুলোতে কোন গুরুত্ব নেই। 

আমরা আশা করছি বিশ্ববিদ্যালয় কর্তৃপক্ষ এই ধরনের রাজনৈতিক প্রভুদের তোষণ অতি দ্রুত বন্ধ করবে। বে আইনীভাবে শিক্ষকদের হেনস্থা, গ্রেফতার চাকুরীচ্যুতি ইত্যাদি অতি দ্রুত বন্ধ করা উচিৎ। 
