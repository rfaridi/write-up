পিটার হিগস এর বয়স এখন আশির উপরে ছুঁই ছুঁই করছে। গলার আওয়াজ ভারী। গার্ডিয়ান এর একজন সাংবাদিক তাঁকে ইন্টারভিউ করছিলেন ২০১৪ সালে। মাত্র ২০১৩ সালে হিগস পদার্থ বিজ্ঞানে অবদানের জন্য মনোনীত হয়েছেন। ৮৪ বছর বয়স্ক হিগস বলছেন ১৯৮০ সালে তিনি যদি নোবেল প্রাইজের জন্য মনোনীত না হতেন তা হলে অবশ্যই তাকে চাকুরী থেকে বহিষ্কার করা হতো। 

নোবেল বিজয়ী বললেন, তিনি পুরো বিভাগের জন্য এক বিব্রতকর ব্যক্তিতে পরিণত হয়েছিলেন।  কিছুদিন পর পর বিভাগে একটা মেসেজ আসতো। "আপনাদের সাম্প্রতিক প্রকাশনার তালিকা দিন"। হিগস এর উত্তর হতোঃ "আমার কিছু নেই"। 

হিগস যখন ১৯৯৬ সালে অবসরে যান, তিনি এই নতুন একাডেমিক সংস্কৃতির সাথে খুব একটা অস্বস্তির সাথে যান।  তার ভাষ্য অনুযায়ীঃ " আমার মনে হচ্ছিল এই জায়গাটা আমি আর চিনি না। এইভাবে আমি কাজ কখনও করি নাই, কখনো করতেও পারবো না। " 

"আজকের দুনিয়াতে হলে আমি আসলে কোন কাজ পেতাম। আমি কোন কাজেরই হতাম না আজকের এই একাডেমিক দুনিয়াতে।" 

তো আজকের একাডেমিক দুনিয়াতে এই যে মডেল পাবলিশ অর পেরিশ, এটি আসলে কতটুকু গ্রহনযোগ্য সেই প্রশ্ন তোলার সময় এসেছে।  এটি আসলে একাডেমিয়াকে একটা কমপিটিটিভ মডেলে পরিণত করছে যা আসলে একেবারেই গ্রহণযোগ্য না। এটি আসলে পরিণত হয়েছে একটা মার্কেট ফেইলারের একটা ক্লাসিক কেইসে। কেন তা বলছি। 

এই যে বিশ্ববিদ্যালয়গুলো একটি আরেকটির সাথে প্রতিযোগিতা করছে বিশ্বে র‍্যাংকিং এ উপরে উঠতে, এই র‍্যাংকিং বা দৌড় প্রতিযোগিতায় এর প্রধান হচ্ছে রিসার্চ পাবলিকেশন এবং ফান্ডিং।  র‍্যাংকিং এর একট প্রধান নিয়ামক হচ্ছে কোন বিশ্ববিদ্যালয়ের পাবলিকেশন কত। এতে বিশ্ববিদ্যালয়গুলো সেইসমস্ত ফ্যাকাল্টিকে নিয়োগ দিতে চায় যাদের প্রচুর গবেষণা আছে। 

ফলে বিশ্ববিদ্যালয়গুলোতে শিক্ষকতার গুরুত্ব আস্তে আস্তে অত্যন্ত কমে আসছে। শিক্ষকের বদলে আসলে সেখানে গবেষকদের গুরুত্ব অত্যন্ত বেশী হয়ে যাচ্ছে। এর ফলে একজন নিবেদিত প্রাণ, ছাত্র অন্তঃপ্রাণ শিক্ষক একধরনের হীনমন্যতায় ভোগেন। তিনি নিজেকে অগুরুত্বপূর্ণ মনে করেন। 


আচ্ছা একটা প্রশ্ন। 

শিক্ষকতা একটা ফুল টাইম প্রফেশন, আবার গবেষণাও তাই।  কিন্তু আজকের বিশ্বে একজন মানসম্পন্ন একাডেমিককে এই দুইটাই একসাথে হইতে হয়। এইটা কি সম্ভব? 

কেন সম্ভব না? সারা পৃথিবীতে তো তাই হচ্ছে। বিশ্ববিদ্যালয়ের শিক্ষকরা পড়াচ্ছে আবার উন্নত মানের গবেষণাও করছে। 

কিন্তু দুইটাই যদি ফুল টাইম প্রফেশন হয় তাহলে একজন বিশ্ববিদ্যালয় শিক্ষক তো কোনটাতেই ফুল টাইম দিচ্ছেন না, তাহলে সেটা কি তাঁর পেশার প্রতি অবিচার হচ্ছে না? 

আরে ভাই, টিচিং তো এমন কিছু না। ওইটাতে তো আর বেশী সময় দিতে হয় না। কিন্তু গবেষণা, হুমম, রিসার্চ অনেক কঠিন বিষয়, অনেক চিন্তার বিষয়, এতে অনেক সময় দিতে হয়। 

তো একটু আগে যে বললাম শিক্ষকতা একটা ফুল টাইম প্রফেশন, ওতে তো আপত্তি জানালেন না? 

ইয়ে ঠিক খেয়াল করি না। 

আচ্ছা, তাহলে আপনার কথায় ফিরে আসি। ওই যে বললেন টিচিং এমন কিছু না। ওইটাতে বেশী সময় দিতে হয় না। কিন্তু আমি যখন একটা কোর্স নেই তখন আমার তো প্রচুর সময় যায় 
কোর্সের পেছনে।  প্রতি সপ্তাহে এসাইনমেন্ট আর কুইজের প্রশ্ন তৈরী করা, তারপর ওইগুলা গ্রেড করা, ছাত্র ছাত্রীদের ওইসব করতে যেয়ে কি সমস্যা সেগুলো নিয়ে আলোচনা করা, মিড-টার্মের  আর 
ফাইনালের প্রশ্ন তৈরী করা, খাতা দেখা, আর  পেপার প্রেজেন্টেশন এগুলোতেও আছেই। এছাড়াও দেখা গেলো অনেক সময় কোন ছাত্র ছাত্রী ভাল করছিলো হঠাৎ করে অনুপস্থিত হওয়া শুরু করলো। 
কিংবা রেজাল্ট খারাপ করা শুরু করলো। তখন তাঁর ব্যাপারে খোঁজ নিয়ে হয়তো জানা গেলো সে কোন ব্যক্তিগত বা পারিবারিক সমস্যার কারণে বিপর্যস্ত। তখন তাঁর সাথে কথা বলে মানসিক ভাবে 
চাংগা করার চেষ্টা করা, বা যে কোন ভাবেই সাহায্য করার চেষ্টা করা। বেসিক্যালি আপনার ক্লাসে যদি ১০০/১৫০ জন ছাত্র ছাত্রী থাকে, আর আপনি তাঁদের জন্য আন্তরিকভাবে কেয়ার করেন,
তাঁদের সবাইকে আসলেই যেই কোর্স পড়াচ্ছেন তাঁর বিষয়বস্তু শেখাতে চান, তাহলে আসলে আমি খুব কমই সময় পাই, অন্য কিছু করার। 


হুমম, হইতে পারে, কিন্তু আমি তো যথেষ্ট সময় দেই তারপরেও রিসার্চের জন্য, শুধু তাই নয় অলমোস্ট প্রত্যেক মাসেই আমি বিদেশে যাই কনফারেন্স এর জন্য। 

তা ঠিক, আপনি তো মারাত্মক গবেষক। আপনার জার্ণাল পাবলিকেশন, বই  এইসবে তো আপনি ভরপুর। কিন্তু এই যে আপনি এতো পাবলিকেশন করেন, এতো রিসার্চ করে 
ফাটিয়ে ফেলছেন, আমাকে একটু বুঝিয়ে বলেন তো  এই গবেষণা, এই বাংলাদেশের, সমাজ,অর্থনীতি বা বিশ্বের কোন কাজে আসছে?  আপনি তো অনেক গবেষণা করেন। 
আপনার গবেষণার ফলে দেশ, জাতি, সমাজ কিভাবে উপকৃত হচ্ছে একটু বলবেন? 

দেখেন, আমার গবেষণা বিশ্বের সব নাম করা জার্ণালে পাবলিশ হয়। এগুলোর গুরুত্ব না থাকলে কি পাবলিশ হতো? কি বলেন আপনি? 

আচ্ছা,দু'একটা বুঝিয়ে বলেন তাহলে। 

ইয়ে, আমার ক্লাসের সময় হয়ে গিয়েছে, আরেকদিন  কথা বলি? 

আচ্ছা তাহলে বেশী কথা আর বলবো না। ছোট্ট একটা প্রশ্ন করি। ওয়েস্টার্ণ জগতে যা কিছু ঘটছে তাঁর সব কিছুই আমাদের অন্ধ ভাবে নেয়ার একটা প্রবণতা আছে। 
পাবলিশ অর পেরিশ মডেল ইউনিভার্সিটির শিক্ষকদের জন্য ওখান থেকেই আসছে।  এই মডেলের ফলে বিশ্বজুড়ে শিক্ষক শিক্ষিকারা পাবলিকেশনের জন্য হন্যে হয়ে থাকেন। 
এর ফলে হাজার হাজার লাখ লাখ গবেষণার ফলাফল জার্ণালে প্রকাশিত হচ্ছে যেগুলো আসলে বুদ্ধিবৃত্তিক আবর্জনা  বা ইন্টেলেকচুয়াল জাংক। দেশ, সমাজ, সংস্কৃতির কোন
সমস্যার সমাধান বা কোন কাজেই সেগুলো আসছে না। চাকুরী বাঁচানোর জন্য  গবেষণা দিয়ে আসলে কখনই উন্নত মানের গবেষণা হয় না। নিউটন, আইস্টাইন তো চাকুরী বাঁচানোর জন্য যুগান্তকারী আবিষ্কার করেন নাই। একজন গবেষককে একটা প্রশ্ন তাঁড়া করে। সেই প্রশ্নের উত্তর পাওয়ার জন্য সে দিনের পর দিন, রাতের পর রাতে, পড়াশোনা করে। কিন্তু এখনকার যুগের গবেষকরা চিন্তা করে ওমুক সময়ের মধ্যে পাবলিকেশন না হলে চাকুরী থাকবে না, প্রমোশন হবে না। তাই আমাকে গবেষণা করতে হবে। 

বিশ্ববিদ্যালয়গুলোতে গবেষণার এই মডেল আরেকটা বিরাট ক্ষতি করছে। সেটি হলো।  

তাছাড়া এই মডেলটা তো মোটামুটি নতুন মডেল, বড় জোর ৮০ ১০০ বছর ধরে এই বিশ্বে চালু রয়েছে। এর আগে কি পৃথিবীতে কোন গবেষণা হয় নাই, পৃথিবীর কোন বিশ্ববিদ্যালয়ে? 
আমার কাছে তো মনে হয় এই মডেলটি পুরোই উল্টো। এর ফলে আসলে মান সম্পন্ন গবেষণা হওয়ার সম্ভাবনা অনেক কমে গেছে। উপরে তো হিগিন্সের বক্তব্য উল্লেখ করা হলো। সেটা পড়লেই বোঝা যাচ্ছে একজন নোবেল বিজয়ী একাডেমিকের যখন এই হেনস্থা তাহলে বাকীদের কি অবস্থা। 
 




 
  
