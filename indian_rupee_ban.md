টুইটারে একটা টুইট বেশ জনপ্রিয় হয়েছে। সেটা হলো যে আপনি ব্যাংকে যেতে গেলে কতগুলো জিনিস নিয়ে যাবেন। অবশ্যই ৫০০ আর ১০০ টাকার নোট। আর সেই সাথে আপনার রাতের খাবার, তাসের প্যাকেটা আর বিছানা বালিশ। এইসব বগলদাবা করে আপনি রওনা করতে পারেন। 



উরজিৎ প্যাটেল, রিজার্ভ ব্যাংক অব ইন্ডিয়ার গভর্নর বলেছেন সরকার লক্ষ্য করছিলো যে ৫০০ এবং ১০০০ নোট গুলো অপব্যবহার হচ্ছিল এবং জাল হয়ে নাশকতা মূলক কাজের অর্থায়নে ব্যবহার হচ্ছিল। উরজিত আরো জানান যে, যেখানে অন্যান্য নোটগুলো ২০১১-১৬ এর মাঝে শতকরা ৪০ ভাগ বৃদ্ধি পায় সেখানে ৫০০ রুপির নোট এবং ১০০ রুপির নোট যথাক্রমে শতকরা ৭৬ এবং ১১০ ভাগ বৃদ্ধি পায়।  অথচ পুরো অর্থনীতি এইসময়ে  ৩০ ভাগ বৃদ্ধি পায়। 
এই দু’টো যত নোট আছে বাজারে তাঁর শতকরা ৮৫ ভাগ ছিলো। 
এই নোটগুলো বাজার থেকে উঠিয়ে যেই নোট প্রবর্তন করা হবে তাঁর নাম মহাত্মা গান্ধী সিরিজ। 
একটা মোবাইল ফোনের দোকানে, দিল্লীর একটা অভিজাত এলাকায় এক ব্যক্তি গত বুধবারে এসেছিল ৩০ লক্ষ টাকা ক্যাশ নিয়ে এবং বলল আমি সব আইফোন কিনে ফেলবো তোমার দোকানের। দোকানের মালিক ভয় পেয়ে দোকান বন্ধ করে দিলো। বিহারে এক রাজনৈতিক নেতা এক জুয়েলারীর দোকানে যেয়ে ২ কোটি টাকার অলংকার এক  বারে কিনে ফেললো। এই সুযোগে স্বর্ণের ব্যবসায় এক বিশাল চাঙ্গা ভাব চলে এসেছে। কারণ স্বর্ণ ব্যবসায়ীরা এইসব নোট নিতে আপত্তি করছে না কারণ এটি তাদের ব্যবসা বাড়াতে সাহায্য করছে। 

একই সাথে বেশ কিছু ডিসকাউন্ড স্ক্যাম শুরু হয়েছে। একজন নির্মাতা তাঁর শ্রমিকদের দুই বছরের বেতন এই নোট গুলো দিয়ে দিয়েছিলো। শ্রমিকরা সেইগুলো ব্যাংকে যেয়ে বদলে নিবে। 

ব্যাংক ডিপোজিট অনেক বাড়বে কারণ এই নোটগুলো সরাসরি ব্যাংক একাউন্টে চলে যাবে। তারপর সেখানে থেকে প্রচলিত নোট

এই ঐতিহাসিক সিদ্ধান্তটি বেশ কয়েক মাস আগেই নেয়া হয়েছিল এবং শুধু মাত্র উচ্চ পদস্থ কয়েকজন কর্মকর্তা আর কেউ ব্যাপারটী সম্বন্ধে অবহিত ছিলো না। এই কয় মাসে এটা নিশ্চিত করা হয়েছে যে যখন ঘোষণা আসবে তখন যাতে নতুন নোটের কোন ঘাটতি না পরে। এটি আগে জানানো হয় নি কারণ জানালে এর পুরো উদ্দেশ্যটাই মাটি হয়ে যেতো। তখন যাদের হাতে এই নোটগুলো রয়েছে তাঁরা দলে দলে যেয়ে সেগুলো পরিবর্তন করে ফেলতো। 
কিন্তু এখন সমস্যা হলো যেই কারণে এই বিশাল পদক্ষেপ সরকার নিলো সেটি কতটুকু যুক্তিসংগত হতে যাচ্ছে। ক্যাশ তাহলে বুঝতে হবে যে নগদ নারায়ণ টাকা কারা বিশাল পরিমানে রাখে। দেশের গরীব চাষী, ইনফরমাল ব্যাবসায়ী এরাই নগদ টাকা বেশী রাখে। অন্যদিকে যারা বিশাল বিশাল বড়লোক তারা কিন্তু টাকা পয়সা ক্যাশে রাখে না। তাদের বিশাল বিশাল ব্যাংক ব্যালেন্স সব সুইস ব্যাংকে যেয়ে জমা হচ্ছে। এই ধরনের পরিস্থিতিতে হঠাৎ করে টাকা পয়সা লেনদেনের উপর এই নিষেধাজ্ঞা মরার উপর খাঁড়ার ঘা হয়ে এসেছে। 
যেমন  একজনের কথাই ধরা যাক। তিনি হাজার হাজার মাইল পাড়ি দিয়ে দিল্লীতে এসেছেন চিকিৎসা করাতে। এসে দেখেন যে তাঁর সাথে থাকা সব ক্যাশ টাকা অচল। এখন তিনি কি করবেন? তাঁর কোন নিবন্ধন নম্বর বলতে কিছু নেই। তাই ব্যাংক থেকেও পাল্টাতে পারছেন না। ফলে তিনি এখন পুরোপুরি অসহায়। এদিকে অনেক টুরিস্ট বা অন্যান্য দেশের নাগরিক ভারতে বেড়াতে এসে বিপদে পড়েছেন। তাঁদের হাতে ক্যাশ টাকা সব অচল হয়ে পড়ে আছে। 
প্রশ্নটা হচ্ছে ভারতমাতার ব্যাংকগুলো কি প্রস্তুত রয়েছে এই  প্রায় তেইশকোটির মতন নোট গুলো বদলে ফেলে নতুন নোট দিতে? লক্ষণ দেখে কিন্তু সেরকম মনে হচ্ছে না। ব্যাংকগুলোর সামনে উপচে পড়া ভীড়, ঝগড়া ঝাটি থেকে মারামারিতে পর্যবসিত হচ্ছে। ব্যাংক এটি এম মেশিন গুলোতে দ্রুত টাকা শেষ হয়ে আসছে। 
ভারতে সবমিলিয়ে প্রায় সাড়ে ষোল লাখ কোটি টাকার ব্যাংক নোট আছে। এর মধ্যে চৌদ্দ কোটির বেশ টাকা হচ্ছে এই ৫০০ এবং ১০০০ কোটি টাকার নোট। আর যদি সংখ্যার বিচারে যাওয়া যায় তাহলে নয় হাজার কোটিরো বেশী নোটের মধ্যে বাইশ হাজার কোটি নোট , প্রায় ২২ শতাংশের মতো   হচ্ছে এই ৫০০ এবং ১০০০ কোটি টাকার নোট। 
গ্রামীন অর্থনীতি বিশাল বিরূপ প্রভাবের আশংকা রয়েছে। ভারতে ধরা হয় প্রায় ১০ লাখের মতন ব্যাংক রয়েছে। কিন্তু ভারতে গ্রামের সংখ্যাই প্রায় ৭ লাখের মতন। এইসব অনেক গ্রামেই কোন ব্যাংক নেই। বেশীর ভাগ লেনদেন কেনা বেচাই নগদ টাকায় হয়। তাদের জন্য এই ধরনের ব্যবস্থা বিরাট  বিপদে ফেলবে। এদের বেশীর ভাগের কোন আইডেন্টিফিকেশন বা পরিচয় পত্র নেই। এর ফলে তাঁরা ব্যাংক একাউন্ট খুলতে পারছে না। ফলে এই গ্রামীন জনপদ এখন খুবই সংকটে পড়েছে। 
শুধু গ্রামীন জনপদ নয়, দোকান দার, ব্যবসায়ী, হোটেলের মালিক, চা-ওয়ালা, বাসা বাড়ীতে যারা কাজ করে তাঁরা এখন তাদের কাজ কর্ম ছেড়ে দিয়ে ব্যাংকে লাইন দিয়ে সারাদিন দাঁড়িয়ে থাকবে? 
অন্যদিকে যাদের অবৈধ উপার্জন বৈদেশিক মুদ্রায় রয়েছে, স্বর্ণ অথবা টাক্স মওকুফের কোন স্বর্গরাজ্যে তাদের এতে কিছছু এসে যাবে না। 
সামনে পাঁচটি রাজ্যে নির্বাচন অনুষ্ঠিত হবে। সেখানে ট্রাক ভর্তি করে যেভাবে আগে টাকা নিয়ে আসা হতো সেটি হয়তো আর সম্ভব হবে না। 
  
