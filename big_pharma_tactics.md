শিক্ষা এবং স্বাস্থ্য যদি বাজারের উপর ছেড়ে দেয়া হয় তাহলে সমাজের জন্য সর্বোচ্চ সুবিধাজনক মাত্রায় পরিমাণ পাওয়া যাচ্ছে না। 

একটা মহামারীর কথা আজকাল আর খুব একটা শোনা যায় না। কিন্তু বেশী না মাত্র বিশ বছর আগেও আফ্রিকাতে এর কারণে দিনে গড়ে সাড়ে পাঁচ হাজারের উপরে মানুষ মারা যাচ্ছিল। পৃথিবী জুড়ে ৩ কোটির উপরে এইডস আক্রান্ত মানুষের মধ্যে ২ কোটিই ছিল এই আফ্রিকাতে। প্রাপ্ত বয়স্ক তরুণদের মধ্যে এই ভয়াবহ মৃত্যুর হার পৃথিবীতে আগে কখনও দেখা যায় নাই। এই রেটে আগাতে থাকলে আফ্রিকার ১৫ বছর বয়সী ছেলেদের অর্ধেকই মারা যেতো। 

ইউএনএইডসের ১৯৯৯ সালের রিপোর্টে দেখা যায় এইডের কারণে মৃত্যু হয় শুধু ১৯৯৯ সালেই মৃত্যু হয় ২৮ লক্ষ মানুষের, এর মধ্যে পাঁচ লক্ষ ১৫ বছরের নীচে শিশু কিশোর। 

এইডসের প্রতিষেধক অ্যান্টিরেট্রোভাইরাল ড্রাগস আবিষ্কার হলো। আমেরিকাতে মৃত্যু কমে গেল ৭০ ভাগ ১৯৯৬ ৯৮ এর মধ্যে। কিন্তু এই সাফল্য উত্তর আমেরিকা আর পশ্চিম ইউরোপ। মূল্য ১০ হাজার থেকে ১৫ হাজার ডলার। বেশীর ভাগ এইডস আক্রান্ত কিনতে পারে না। কফি আনান ২০০০ সালে, এইডসের ওষুধ আবিষ্কার হয়েছে কিন্তু এইডসের মহামারী শেষ হয় নাই। কারণ কিনতে পারে না। 

ওষুধ তৈরী করতে খরচের প্রায় ১০ গুণ বেশী দামে বিক্রি হচ্ছিল।   


মুক্তবাজার অর্থনীতি স্বাস্থ্যব্যবস্থা খুবই একটা ভঙ্গুর অবস্থায় আছে। এটা এই কোভিড অতিমারীর সময়ে খুবই উন্মুক্ত হয়ে পড়েছে। একটা বিষয় হয়তো  আমাদের সবাইকেই খুব বেশী পীড়া দিচ্ছে আর তা হলো এই যে আমরা নাকি জ্ঞান বিজ্ঞানের চূড়ায় চলে গেলাম তারপরেও কেন একটা সামান্য ভাইরাস আমাদের পুরো কুপোকাত করে দিল। 


এর কারণ হলো বাজারে সেই ওষুধে বা অসুখের উপর গবেষণা হয় যেটি আসলে লাভজনক। যেমন ঘুমের ওষুধের উপর অনেক গবেষণা হবে কারণ এটা বড়লোকের অসুখ। কিন্তু একইরকম ভাবে কিন্ত ইনফ্লুয়েঞ্জার উপর সেইরকম ভাবে গবেষণা হবে না কারণ হচ্ছে যে এটি গরীবের অসুখ। এটি আসলে বাজারের কোন দোষ নেই। পুঁজিবাদী অবস্থারও দোষ নেই। কারণ পুঁজিবাদ যেটি মূলত মুক্ত বাজারের উপর নির্ভরশীল সেটিও কিন্তু এই একই নিয়মেই চলে। তাহলে এই অবস্থার সমাধান কিভাবে হবে? 

এটি আসলে বাজার ব্যর্থতার একটা ক্লাসিক উদাহরণ। বাজার ব্যর্থ হতেই পারে এবং বহু ক্ষেত্রে ব্যর্থ হয়ও। সেই প্রেক্ষিতে এটা নতুন কোন ঘটনা নয়। যেমন একটা ট্যানারী যদি বর্জ্য নদীতে ফেলে তাহলে সে পরিবেশ দূষণ করছে। ফলে মাছ, পার্শ্ববর্তী মানুষজন ক্ষতিগ্রস্থ হচ্ছে। কিন্তু ওই ট্যানারী তো তার চামড়া বিক্রি করেই চলেছে। এটা তাকে সেইভাবে আক্রান্ত করছে না। এই ট্যানারী সমাজের উপর যে বিশাল অংকের একটা খরচ চাপিয়ে দিল সেটির ব্যয় তাকে বহন করতে হচ্ছে না। খরচ গুলো কিসে কিসে হচ্ছে? এই যে মানুষ জন অসুস্থ হচ্ছে, কেউ কেউ মারাও যাচ্ছে, অনেক মাছ মারা যাচ্ছে এই গুলোর তো একটা বিরাট খরচ আছে। ধরা যাক এই ট্যানারী একটা চামড়া একশ টাকায় বিক্রি করে। আর তার উৎপাদন মূল্য হচ্ছে ৮০ টাকা।  ওই খরচগুলো যদি এর মধ্যে আনা হতো তাহলে কিন্তু উৎপাদন মূল্য বেড়ে অনেক বেশী হয়ে যেতো। তখন তাকে এই চামড়া আরো অনেক বেশী দামে বিক্রি করতে হতো।  তখন সে তাঁর উৎপাদন এতো বেশী করতে পারতো না কারণ এতো চড়া দামে সে এতো বেশী চামড়া বিক্রি করতে পারতো না। তার মানে হলো এই ট্যানারীর জন্য এই চামড়ার সামাজিক মূল্য বাজারের মূল্যের চেয়ে অনেক বেশী। ট্যানারীকে এখন বাধ্য করতে হবে তাকে সামাজিক মূল্য দিতে। 

  তাহলে কিভাবে এর সমাধান হয়? বাজার  যেখানেই ব্যর্থ হয়, সরকারকে সেখানে এগিয়ে আসতে হয়। সরকার তখন পরিবেশ দূষনের জন্য ঐ ট্যানারীকে বিশাল অংকের একটা জরিমানা করতে পারে। তখন তাঁর ঐ চামড়া তৈরীতে ব্যয় সামাজিক মূল্যের কাছাকাছি চলে আসে। সরকারের এই জরিমানা এড়াতে তখন ঐ ট্যানারী হয়তো তখন একটা শোধনাগার বসায়। সেই শোধনাগারের প্রস্তুত এবং বসানোর খরচ, সেই সাথে সংরক্ষণের খরচ সব মিলিয়ে উৎপাদন খরচ আগের চেয়ে বেড়ে যায়। তখন সে আর ইচ্ছামতন আগের মতন বিশাল সরবরাহ করে না। আর এদিকে পরিবেশও রক্ষা হয়। 
  
এইভাবে পরিবেশকে একটি সামাজিক বা জনগণের পণ্য হিসেবে ধরা যেতে পারে। যেইভাবে সামাজিক পণ্য হিসেবে ধরা যায় শিক্ষা এবং স্বাস্থ্যকে। দেখা যায় যে এই শিক্ষা বা স্বাস্থ্য সরবরাহ করতে গিয়েও কিন্তু বাজার ব্যর্থ হয় সমাজের জন্য সবচেয়ে উপকারী পর্যায়ে যেতে। যেমন শিক্ষা এবং স্বাস্থ্যের যেটা রয়েছে সেটা হলো যে পজিটিভ এক্সটার্নিলিটি। এগুলো বাজারের হাতে ছেড়ে দিলে উচ্চ মূল্য নির্ধারণ হয়। তখন আসলে সমাজের জন্য নির্ধারিত যেই পর্যায়ের শিক্ষা বা স্বাস্থ্য দরকার সেই পর্যায়ে যাওয়া হয় না। তার চেয়ে কম হয়। তাই এটাও একটা বাজারের ব্যর্থতা হিসেবে পরিগণিত হতে পারে। সেইজন্য এই ক্ষেত্রেও সরকারের এগিয়ে আসতে হয় সমাজের স্বার্থে। 

যেই প্রসঙ্ঘে এই কথা গুলো এসেছে সেটির মূল প্রশ্নটি ছিল কেন এই জ্ঞান বিজ্ঞানের শৈণ শৈন উন্নতির সময় আমরা সামান্য একটা ভাইরাসের আঘাতে ছিন্ন বিচ্ছিন্ন হয়ে গেলাম। এর একটা উত্তর এই থেকে আসতে পারে যে আমরা আসলে স্বাস্থ্য বিভাগে গবেষণা বাজারের উপর ছেড়ে দিয়েছিলাম। বাজার এই ভাইরাসের গবেষণাকে খুব একটা লাভজনক মনে করেনি। তাই বাজার এই গবেষণায় এগিয়ে আসেনি। 





