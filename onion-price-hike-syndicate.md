পেয়াঁজের মতন অন্যান্য নিত্য প্রয়োজনীয় জিনিসের   মূল্য বৃদ্ধিতে ক্রেতা থেকে শুরু করে সরকারী কর্মকর্তাদের মধ্যে  একটা সাধারণ জিনিস দেখা যায়। সেটা হলো ব্যবসায়ীদের দোষারোপ।  যেমন গতবার  পেয়াঁজের অস্বাভাবিক মূল্য বৃদ্ধি নিয়ে খোঁজ খবর করতে গিয়ে প্রথম আলোর ২৯শে অক্টোবরের একটা খবর নজরে আসলো। সেখানে বলা হচ্ছে   "...ব্যবসায়ীদের কারসাজির কারণে পেঁয়াজের দাম বাড়ছে বলে মনে করেন কনজ্যুমারস অ্যাসোসিয়েশন অব বাংলাদেশের (ক্যাব) সাধারণ সম্পাদক হুমায়ূন কবির ভূঁইয়া। তিনি বলেন, পেঁয়াজ মজুত রেখে বাজারে সরবরাহ করা হচ্ছে না। খুচরা বিক্রেতারা যে পরিমাণ পেঁয়াজ চাইছেন, তা তাঁরা পাচ্ছেন না। কৃত্রিম সংকট তৈরি করা হচ্ছে। মুনাফালোভী ব্যবসায়ীদের এটা অপকৌশল। এ বিষয়ে সরকারের কঠোর তদারকির দাবি জানান তিনি। "
(এখানে এই বছরের কর্মকর্তাদের প্রতিক্রিয়া, ক্রেতাদের প্রতিক্রিয়া ইত্যাদি জানাতে হবে) ।

এরপর এখানে যে কোন একটা খবরের রেফারেন্স এখানে আনতে হবে। যেখানে কোন ক্রেতার প্রতিক্রিয়া আছে। 

এখানে যেটা বোঝা  যাচ্ছে যে  প্রকারান্তরে সাধারণ সম্পাদক অথবা সাধারণ ক্রেতা হোক সবাই ঘুরে ফিরে সেই ব্যবসায়ীর উপর দোষ চাপানোর   সেই বহুল প্রচলিত চর্বিত চর্বন সিন্ডিকেট তত্ত্বের দিকে ঘুরে ফিরে ইঙ্গিত করেছেন। এতে অবশ্য দোষ পুরোপুরি চাপানো যায় না।। কারণ হচ্ছে যে একজন যখন বাজারে কিছু কিনতে যায় তখন আসলে সে দেখে যে ব্যবসায়ী তাকে দাম বলছে। স্বাভাবিক ভাবেই সে ধরে নেয় যে এই মূল্য নিয়ন্ত্রণের পুরো বিষয়টি আসলে ব্যবসায়ীদের হাতে। কিন্তু মার্কেট বা বাজার মানেই হচ্ছে সেখানে সেখানে একটা বাজারের অদৃশ্য শক্তি কাজ করছে। মূল্য নির্ধারণ সেই অদৃশ্য শক্তি করে। আর এই অদৃশ্য শক্তি তৈরীতে  ক্রেতা এবং বিক্রেতা উভয়েরই অংশগ্রহণ থাকে।  কিন্তু এই বিষয়গুলো সহজে বোঝার উপায় নেই। এমনকি আমি অনেক অর্থনীতিবিদকে আমি একই লাইনে কথা বলতে শুনেছি।  যে কোন মূল্য বৃদ্ধি তত্ত্বে  ব্যবসায়ী, সিন্ডিকেট এইসবের উপর দোষ চাপানো একটা খুব সাধারণ একটি কৌশল। এতে কোন জটিলতা নেই, মোটামুটি সর্বসাধারণগ্রাহ্য বিষয়। বললে কেউ প্রশ্ন না করে মোটামুটি মেনে নেয়।  এত কোন জটিল বিশ্লেষণে যাওয়ার প্রয়োজন পড়ে না।  কিন্তু সমস্যাটা হলো এই সিন্ডিকেট তত্ত্ব এই ধরনের  পরিস্থিতির একটি অতি সরলীকরণ ব্যখা এবং অনেক ক্ষেত্রে সম্পূর্ণ ভুল ব্যাখা।  

ব্যবসায়ীরা কেউ মহাপুরুষ নন, তাঁরা তাঁদের ব্যবসা করতে এসেছেন লাভ করতে। সেই লাভ দিয়ে ব্যবসায়ীরা  জীবিকা নির্বাহ করেন।  আর ব্যবসায়ীর সব সময় লাভ করছেন এটাও একটা ভ্রান্ত ধারণা।  প্রচন্ড ক্ষতির শিকার হয়ে অনেক ব্যবসায়ী অনেক সময় পথেও বসে যাচ্ছেন।   ব্যবসা অনেক সময় একটা বিরাট ঝুঁকির খেলা।    যেমন এই পেয়াঁজের ক্ষেত্রেই প্রথম আলো ১৩ই অক্টোবর রিপোর্ট করছে যে  ঢাকার কৃষিপণ্যের  পাইকারী বাজার শ্যাম বাজারে একজন ব্যবসায়ী বলছেন যে পেয়াজ  অনেকদিন ধরে জমিয়ে রাখা যায় না। রাখলে এটি পচে যায়।  তাই  এমন হয়েছে ৪০ টাকায় আমদানী করে ১০/১২ টাকায় বিক্রি করে দিতে হয়েছে। এই ব্যবসায়ী এই প্রশ্ন তুলতেই পারেন যে সে যখন এই বিশাল ক্ষতির সম্মুখীন হয়েছে তখন কি সরকার র‍্যাব, পুলিশ দিয়ে টাকার বস্তা পাঠিয়েছে সাহায্য করার জন্য? 

তাই  বলে  এটা  বলছি না যে ব্যবসায়ীরা কখনও উল্টো পাল্টা করেন না। সত্যি কথা বলতে কি ব্যবসায়ীরা, বিশেষ করে বাংলাদেশে প্রচুর অন্যায় করেন যেগুলো রীতিমতন ভয়ানক অপরাধ। কিন্তু তাঁদের সেই অপরাধ তাঁরা করেন কারণ দেশে সুশাসনের অভাব। সেই সুযোগ ব্যবসায়ীরা শুধু কেন? ডাক্তার, প্রকৌশলী থেকে শুরু করে শিক্ষক কে করছে না। একটি দেশে যখন সামগ্রিকভাবে প্রত্যেকটি স্তরে  সুশাসন এবং জবাবদিহিহীনতা  থাকে তখন তাঁর প্রভাব বাজারেও পড়বে স্বাভাবিক। 

কিন্তু এখানে একটা বিষয় খুব ভালো করে খেয়াল করতে হবে মূল্যবৃদ্ধির বিষয়টি। মূল্যবৃদ্ধিটি কি বাজারের নিয়মে ঘটেছে নাকি ব্যবসায়ীদের কারসাজিতে ঘটেছে সেগুলো বোঝা কিন্তু খুব সহজ কাজ নয়। আবার খুব কঠিন ও নয়। শুধু দরকার বাজার কিভাবে কাজ করে সেটি বোঝার ইচ্ছা এবং সামর্থ্য। মুক্ত এবং প্রতিযোগিতামূলক বাজার কিভাবে কাজ করে সেটি খুব একটা জটিল নয়। এখানে মূল বিষয় হলো "মুক্ত" এবং "প্রতিযোগিতামূলক" এই শব্দ গুলো। প্রতিযোগিতামূলক বাজারে প্রচুর ক্রেতা এবং বিক্রেতা থাকতে হয়, বিক্রেতারা যেই পণ্য বিক্রয় করেন সেগুলো মোটামুটি একইরকম এবং একই মানের হয়।  লাভের সন্ধানে বিক্রেতারা যে কোন সময় বাজারে আসতে পারেন, লোকসানে ব্যবসা গুটিয়ে চলে যেতে পারেন। তেমনি ক্রেতাদেরও যে কোন বিক্রেতার কাছ থেকে কেনার স্বাধীনতা থাকে। এই ধরনের পরিবেশে দেখা যায় যে একজন বিক্রেতার মূল্য নির্ধারণে ক্ষমতা অনেক কম থাকে। বলতে গেলে নাই। সে নিজে থেকে সামান্য একটু দাম বাড়ালে ক্রেতা সাথে সাথে অন্য বিক্রেতার কাছে চলে যাবে, কারণ বিক্রেতার সংখ্যা অনেক এবং পণ্যের মান এবং ধরন সব দোকানে মোটামুটি একই। 

সেই হিসেবে ধরে নেয়া যেতে  পারে পেয়াঁজের বাজার খুবই প্রতিযোগিতামূলক। কারণ  তাহলে এই প্রতিযোগিতামূলক বাজারে কি করে দাম বাড়ে? অনেক কারণেই বাড়তে পারে। ক্রেতারা অনেক সময় দাম বাড়িয়ে দেয়। যেমন রোজার ঈদের আগে। ক্রেতা যখন বেশী বেশী কেনে তখন দাম বাড়ে। তবে বেশীর ভাগ সময়  দাম তখনই বাড়ে যখন কোন বহির্শক্তির প্রভাবের কারণে উৎস থেকেই অতিরিক্ত মূল্য নির্ধারণ। 

একটু খোঁজ নিলেই জানতে পারতেন  কি কারণে  পেয়াঁজের দামের  এই  অস্বাভাবিক মূল্য  বৃদ্ধি  ঘটছে এবং প্রকৃত তথ্য পেলে বুঝতে পারতেন  এটির সাথে আসলে মার্কেট সিন্ডিকেটের কোন সম্পর্ক নেই।  
