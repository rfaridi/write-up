      									পেয়াঁজের  অস্বাভাবিক মূল্য বৃদ্ধির ইতিবৃত্ত 

গত বছরে পেয়াঁজের মূল্য বৃদ্ধির ধাক্কা ভয়াবহ স্মৃতির ধাক্কা বাংলাদেশের জনগণ এখনও কাটিয়ে উঠতে পারে নাই। গত বছর হালি হিসেবে পেয়াঁজ বিক্রি হচ্ছে এরকম খবরও ছিল।  ( আরো কিছু মজার খবর প্রথম আলোতে এসেছিল, নিজের আর্কাইভ অথবা অনলাইন আর্কাইভে খোঁজ নিতে হবে), সেইগুলোর কিছু রেফারেন্স এখানে দিতে হবে।

তো সেই অবস্থা কাটিয়ে উঠতে না ওঠতেই পেয়াঁজের মূল্য বৃদ্ধির একটা ঝটকা আবার এসে হাজির।  এটি প্রবল ভাবে জেগে ওঠে যখন ভারতে গত ১৩ তারিখে পেয়াঁজ রপ্তানীর উপর নিষেধাজ্ঞা জারি করে। এর আগে থেকেই দাম বাড়ছিলো (ডেটা চেক করতে, কোন রেফারেন্স আছে কিনা দেখতে হবে)।  এ প্রসংগে বিবিসির একটা রিপোর্ট মনে হয় আছে, যেখানে বলছিল ব্যবসায়ীরা আগে থেকেই আঁচ করেছিল। বিবিসির না হয়ে অন্য কারো হতে পারে। 

আমার মনে হয় ব্যবসায়ীরা তাঁদের ব্যবসার স্বার্থে যেসব বিষয় আগে থেকে আঁচ করতে পারেন সরকারী কর্মকর্তারা সেগুলো থেকে অনেক দূরে থাকেন।   

পেয়াঁজের মতন অন্যান্য নিত্য প্রয়োজনীয় জিনিসের   মূল্য বৃদ্ধিতে ক্রেতা থেকে শুরু করে সরকারী কর্মকর্তাদের মধ্যে  একটা সাধারণ জিনিস দেখা যায়। সেটা হলো ব্যবসায়ীদের দোষারোপ।  যেমন গতবার  পেয়াঁজের অস্বাভাবিক মূল্য বৃদ্ধি নিয়ে খোঁজ খবর করতে গিয়ে প্রথম আলোর ২৯শে অক্টোবরের একটা খবর নজরে আসলো। সেখানে বলা হচ্ছে   "...ব্যবসায়ীদের কারসাজির কারণে পেঁয়াজের দাম বাড়ছে বলে মনে করেন কনজ্যুমারস অ্যাসোসিয়েশন অব বাংলাদেশের (ক্যাব) সাধারণ সম্পাদক হুমায়ূন কবির ভূঁইয়া। তিনি বলেন, পেঁয়াজ মজুত রেখে বাজারে সরবরাহ করা হচ্ছে না। খুচরা বিক্রেতারা যে পরিমাণ পেঁয়াজ চাইছেন, তা তাঁরা পাচ্ছেন না। কৃত্রিম সংকট তৈরি করা হচ্ছে। মুনাফালোভী ব্যবসায়ীদের এটা অপকৌশল। এ বিষয়ে সরকারের কঠোর তদারকির দাবি জানান তিনি। "

এরপর এখানে যে কোন একটা খবরের রেফারেন্স এখানে আনতে হবে। যেখানে কোন ক্রেতার প্রতিক্রিয়া আছে। 

এখানে যেটা বোঝা  যাচ্ছে যে  প্রকারান্তরে সাধারণ সম্পাদক সাহেব  সেই বহুল প্রচলিত চর্বিত চর্বন সিন্ডিকেট তত্ত্বের দিকে ঘুরে ফিরে ইঙ্গিত করেছেন।   যে কোন মূল্য বৃদ্ধি তত্ত্বে  ব্যবসায়ী, সিন্ডিকেট এইসবের উপর দোষ চাপানো একটা খুব সাধারণ একটি কৌশল। এতে কোন জটিলতা নেই, মোটামুটি সর্বসাধারণগ্রাহ্য বিষয়। বললে কেউ প্রশ্ন না করে মোটামুটি মেনে নেয়।  এত কোন জটিল বিশ্লেষণে যাওয়ার প্রয়োজন পড়ে না।  কিন্তু সমস্যাটা হলো এই সিন্ডিকেট তত্ত্ব এই ধরনের  পরিস্থিতির একটি অতি সরলীকরণ ব্যখা এবং অনেক ক্ষেত্রে সম্পূর্ণ ভুল ব্যাখা।  

ব্যবসায়ীরা কেউ মহাপুরুষ নন, তাঁরা তাঁদের ব্যবসা করতে এসেছেন লাভ করতে। সেই লাভ দিয়ে ব্যবসায়ীরা  জীবিকা নির্বাহ করেন।  আর ব্যবসায়ীর সব সময় লাভ করছেন এটাও একটা ভ্রান্ত ধারণা।  প্রচন্ড ক্ষতির শিকার হয়ে অনেক ব্যবসায়ী অনেক সময় পথেও বসে যাচ্ছেন।   ব্যবসা অনেক সময় একটা বিরাট ঝুঁকির খেলা।    যেমন এই পেয়াঁজের ক্ষেত্রেই প্রথম আলো ১৩ই অক্টোবর রিপোর্ট করছে যে  ঢাকার কৃষিপণ্যের  পাইকারী বাজার শ্যাম বাজারে একজন ব্যবসায়ী বলছেন যে পেয়াজ  অনেকদিন ধরে জমিয়ে রাখা যায় না। রাখলে এটি পচে যায়।  তাই  এমন হয়েছে ৪০ টাকায় আমদানী করে ১০/১২ টাকায় বিক্রি করে দিতে হয়েছে।

তাই  বলে  এটা  বলছি না যে ব্যবসায়ীরা কখনও উল্টো পাল্টা করেন না। অবশ্যই তাঁরা সুযোগ পেলেই দাম বাড়িয়ে দেন। কখনও কখনও অন্যায় ভাবে।  কিন্তু সুনির্দিষ্ট ভাবে কি অন্যায় করে মূল্য বৃদ্ধি করছেন  সেটা না জেনে আল পটকা বেফাস বলে দেয়াটা খুবই দায়িত্বজ্ঞান হীনতার কাজ।  একটা দায়িত্বপূর্ণ পদে থেকে এই ধরনের কথা বার্তা বলাটা খুবই বিপদজনক।  


কনজিউমার এসোসিয়েশনের সাধারণ সম্পাদক সাহেব একটু খোঁজ নিলেই জানতে পারতেন  কি কারণে  পেয়াঁজের  এই  অস্বাভাবিক মূল্য  বৃদ্ধি  ঘটছে এবং প্রকৃত তথ্য পেলে বুঝতে পারতেন  এটির সাথে আসলে মার্কেট সিন্ডিকেটের কোন সম্পর্ক নেই।  বাংলাদেশের পেয়াঁজের দাম ওতোপ্রোত ভাবে জড়িত হচ্ছে ভারতের    একটি অঞ্চলের সাথে যেই অঞ্চলের নাম   মোটামুটি নিশ্চিত ভাবে বলা যায়   বাংলাদেশের বেশীরভাগ মানুষই জানে না।  সেটি হলো  মহারাষ্ট্রের   লাসালগাঁও  এর পাইকারী পণ্যের বাজার ।   এখানেই রয়েছে এশিয়ার বৃহত্তম শস্য পণ্যের পাইকারী বাজার।  টন টন  পেয়াজ এই বাজার থেকে ভারতের বিভিন্ন জায়গায় ছড়িয়ে পড়ে। শুধু ভারতের কোটি কোটি মানুষের নয়, এখান থেকে একটি অংশ এশিয়ার অন্যান্য দেশেও রপ্তানী হয়। স্বাভাবিক ভাবেই বাংলাদেশ এই রপ্তানীর একটি অন্যতম গন্তব্য।  লাসালগাঁও এলাকা থেকে অদূরেই হচ্ছে নাসিক। নাসিক হচ্ছে  ভারতে পেয়াঁজের  মূল আস্তানা। মধ্যপ্রদেশের পেয়াঁজ  উৎপাদনের প্রায় বেশীর ভাগ এখান থেকেই হয়।  গত কয়েক মাস ধরেই এই  লাসালগাওয়ের   পেয়াঁজের দামে  আগুন লেগে গেছে , বেড়েছে পাঁচগুণ , যেখানে একবছর আগেও দাম ছিলো সাড়ে সাত টাকা প্রতি কেজিতে ।  সেটা গত অক্টোবরেই  প্রায় প্রতি কেজিতে ২৮ রুপী  হয়ে যায় যা গত দুই বছরের মধ্যে সবচেয়ে বেশী।   নাসিকের এই পেয়াঁজ  লাসালগাঁও থেকে  যখন মুম্বাই পৌছায় তখন তা হয়ে যায় ৬০/৭০ রুপী। সেখান থেকে খুচরা বিক্রেতা ৯০ রুপীতে বিক্রি করেন। ভারতে যেখানে দাম বেড়েছে পাঁচ ছয় গুণ তেমনি স্বাভাবিক ভাবেই বাংলাদেশে সেরকম দাম বেড়েছে। এক বছর আগে যে পেয়াঁজ ছিল প্রতি কেজি  ২৫-৪০ টাকা তাই  সেটি এখন হয়েছে প্রতি কেজি ১২০- ১৩০ টাকা।   

ভারত এবং বাংলাদেশ প্রতিবেশী দেশ হওয়ায় দুই জায়গাতেই পেয়াঁজের মূল্য বৃদ্ধির কারণ মোটামুটি একরকম । সাধারণত বর্ষার যে সময়, জুন, জুলাই, অগাস্ট এবং সেপ্টেম্বর তারপরেও বাংলাদেশের মতন ভারতে অনেক বৃষ্টিপাত হয়েছে।  বাংলাদেশে পেয়াঁজের মূল অঞ্চলগুলো হচ্ছে পাবনা, ফরিদপুর, কুষ্টিয়া, রাজশাহী।  অন্যদিকে ভারতের পেয়াঁজ উৎপাদনকারী অঞ্চলগুলো হলো মধ্যপ্রদেশ আর গুজরাট।  দুই দেশেই অতি বৃষ্টির ফলে ওই পেয়াঁজ উৎপাদনকারী অঞ্চলগুলোতে  অনেক ফলন  নষ্ট হয়েছে। তাই বাজারে সরবরাহ কমে যেয়ে মূল্য বৃদ্ধি ঘটেছে।    

তবে   পেয়াঁজের  এই মুল্য বৃদ্ধি ঘটেছে   বেশ কয়েক দফায়।  অতি সম্প্রতি যে দফায় বেড়েছে তাঁর মূল কারণ হলো গত পঁচিশে নভেম্বর বাণিজ্য মন্ত্রণালয়ের অধীনে  ডিরেক্টরেট জেনারেল অব ফরেন ট্রেড পেয়াঁজের রপ্তানীর উপর নুন্যতম দাম নির্ধারণ করে দিয়েছে আর সেটি হলো ৮৫০  মার্কিন ডলার।  এর মানে হলো যে এর চেয়ে কম মূল্যে    এর ফলে রপ্তানী মূল্য দাঁড়ায় ৬৯ টাকা প্রতি কেজি। তারপর বাংলাদেশের বাজারে আসতে আসতে সেটি ১০০ টাকার উপরে চলে যাচ্ছে। এই কাজটি ভারত এইজন্যই করেছে যাতে  ভারতের  পেয়াঁজের রপ্তানী নিরুৎসাহিত হয় আর সেই সাথে ভারতের আভ্যন্তরণীন বাজারে সরবরাহ বেড়ে পেয়াঁজের মূল্য স্থিতিশীল হয়।  এই ব্যবস্থা ভারত এই প্রথম নিয়েছে যে তা না।  এর আগে যতবারই দাম বেড়েছে ততবারই  ভারত সরকার এই রকম একটা ব্যবস্থা নিয়েছে।  শেষবার   ২০১৫ সালেও একই রকম একটি  ব্যবস্থা নেয়া হয়েছিলো যেখানে পেয়াঁজের  নুন্যতম রপ্তানীমূল্য ৭০০ ডলার নির্ধারিত হয়েছিল। 

ভারতের নতুন পেয়াঁজ সাধারণত নভেম্বরের মাঝামাঝি থেকে আমদানী শুরু হয়।  আবার ডিসেম্বরে বাংলাদেশে যে মুড়িকাটা পেয়াজের আবাদ হওয়ার কথা সেটি ওঠার কথা।  যার ফলে নভেম্বর থেকে পেয়াঁজের দাম কমতে শুরু করার কথা। কিন্তু সমস্যা হলো  ভারতে ফলন কম হওয়ায় তারা রপ্তানীমূল্য অনেক বাড়িয়ে দেয়।    আবার অতি বর্ষনের ফলে বাংলাদেশে পেয়াজের আবাদ অনেক ক্ষতিগ্রস্থ হয়েছে। এতে করে নভেম্বর-ডিসেম্বর থেকে যেই দাম কমাটা প্রত্যাশিত ছিল সেটি এখন আর ঘটছেনা। তবে  ভারতের  নতুন মৌসুমের পেয়াজের ফলন বাজারে আসা শুরু করবে ডিসেম্বর শেষ থেকে। তখন সাধারণত  ভারতের বাজার পেয়াঁজের  দাম কমতে থাকে।  এর আগেও দেখা গেছে যে ডিসেম্বরের শেষের দিকে    রপ্তানী মূল্যর উপর বাধা সরিয়ে ফেলা হয়। তাই আশা  করা যাচ্ছে যে  মাস খানেকের মধ্যে থেকে পেয়াঁজের  দাম কমে যাওয়ার জোরালো সম্ভাবনা রয়েছে। 

তবে এর মধ্যে এই পেয়াঁজের দাম বাড়াবাড়ি নিয়ে যেই ব্যাপারটি ঘটে যাচ্ছে সেটি হলো মধ্যবিত্ত এবংনিম্নমধ্যবিত্তের সংসারে চাপ।  পত্রিকায় পাওয়া তথ্য অনুযায়ী  বাংলাদেশের একটি পরিবারের গড়ে পাঁচ কেজি চালের মতন লাগে। সে হিসেবে গত বছরের এই সময়ে ১৭৫ টাকার চাল হয়তো লাগতো। আর এখন সেই পেয়াজ কিনতে লাগে প্রায় ৬০০ টাকারও বেশী।  এটি উচ্চবিত্তের গায়ে কোন আচঁড় না কাটলেও নিম্ন মধ্যবিত্ত বা যারা ছোট খাট ভাতের হোটেল, রেস্টুরেন্ট চালিয়ে জীবিকা নির্বাহ করে তাঁদের জন্য বাজেটের উপর এক বিশাল চাপ।  তাই সরকারকে পেয়াঁজের দামের মূল্য বৃদ্ধি হালকা ভাবে নেয়ার কোন সুযোগ নাই।  কিন্তু পেয়াঁজের মূল্যের উপর নিয়ন্ত্রণ আনতে গেলে সেটি উপরে উল্লিখিত ভোক্তা সমিতির সাধারণ সম্পাদক সাহেবের মতন ব্যবসায়ীদের সিন্ডিকেট এর গতানুগতিক তত্ত্বের আশ্রয় নিলে চলবে না।  খেয়াল রাখতে হবে যে বাজারে পেয়াঁজের চাহিদা এবং সরবরাহ  এর সামঞ্জস্য আছে কি না।  সেজন্য সবার প্রথমেই দরকার চাহিদা এবং যোগানের নির্ভরযোগ্য পরিমাপ।  ডেইলী স্টার, ডিসেম্বর ০৯, ২০১৭ এ প্রকাশিত একটি রিপোর্টের তথ্য অনুযায়ী বাংলাদেশে সব মিলিয়ে পেয়াঁজের চাহিদা ২২-২৪ লাখ টন ধরা হয়। আর এই বছর  ১৮.৬৬ লাখ মে.টন উৎপাদন হয়েছে। সেটি গত বছরের যে সোয়া লাখ টনের চেয়ে বেশী। আবার  এদিকে বলা হচ্ছে  ১০ লাখ টনের উপর আমদানী হয়েছে।  তাই কাগজে কলমে চাহিদার চেয়ে যোগান অনেক বেশী হওয়ার কথা। সেক্ষেত্রে পেয়াঁজের দাম কমে আসার কথা। কিন্তু দেখা গেলো যে বেড়ে গেছে।  তার মানে এইসব তথ্যের মধ্যে কোন গুরুতর গন্ডগোল রয়েছে।  

তাই সংশ্লিষ্ট কর্তৃপক্ষের  উচিৎ এই মূল্য বৃদ্ধির  বিষয়গুলো  আরো নিবিড় ভাবে পর্যবেক্ষন করা । তাঁর মানে এই না যে সরকারকে বাজারে র‍্যাব, পুলিশ পাঠিয়ে দাম নিয়ন্ত্রণ করতে হবে। সরকারের সংশ্লিষ্ট মন্ত্রণালয়কে  খেয়াল রাখতে হবে যে কোন ফাউল প্লে হচ্ছে কিনা। কোন যায়গায় প্রতিযোগিতামূলক পরিস্থিতির ব্যত্যয় ঘটছে কি না।  যদি ঘটে থাকে তাহলে কারণ অনুসন্ধান করে সেই অনুযায়ী ব্যবস্থা নিতে হবে। কারণ বাজারে প্রতিযোগিতা মূলক ব্যবস্থা থাকলে এমনিতেই দাম কমে আসবে। কিন্তু  প্রতিযোগিতামূলক একটি পরিবেশ থাকলেও দাম বাড়তে পারে যদি   বাজারে সেই পণ্যের পর্যাপ্ত   সরবরাহ না থাকে।  বাজারে যদি ফলন খারাপ হয়, আবহাওয়া প্রতিকূলে থাকার কারণে সরবরাহ কমে যায় তাহলে র‍্যাব-পুলিশের ফোরটিনথ জেনারেশন এসেও কিছু করতে পারবে না।  অর্থনীতির অমোঘ নিয়মে জিনিসপত্রে দাম বাড়তেই থাকবে।   তাই সরকারের উচিত হবে একটি প্রতিযোগিতা মূলক বাজার বজায় আছে কিনা সেটার দিকে মূলত  দৃষ্টি নিবদ্ধ রাখা। 

যে কোন খাদ্যপণের চাহিদার পরিমাপক বেশ জটিল। অনেক শ্রমসাধ্য এবং নিবিড় গবেষণা ছাড়া সেটি সম্ভব না। যেহেতু মানুষের খাদ্যাভাস পরিবর্তনশীল তাই সেটি নিয়মিত কয়েকবছর পর পর হাল নাগাদ করাও প্রয়োজন  হয়। এই কাজটি সরকারী প্রতিষ্ঠানগুলো কতটুকু নিষ্ঠার সাথে পালন করে আসছে সেটি বলা বেশ কঠিন।  সরবরাহের বিষয়টি চাহিদা পরিমাপের চেয়ে তুলনামূলক ভাবে কম কঠিন। প্রতি অঞ্চলে কি পরিমাণ জমিতে চাষ হচ্ছে তাঁর একটি সঠিক হিসেব থাকলে  সে থেকে দেশীয় উৎপাদনের   একটি ধারণা  পাওয়া যায়।  আর আমদানীর তো একেবারে কাগজে কলমেই হিসেব থাকে।  এজন্য মনে হয় চাহিদার হিসেবেই একটি বিশাল সমস্যা রয়ে গেছে। তাই সরকারের গবেষণা প্রতিষ্ঠানগুলোর উচিৎ  শুধু পেয়াঁজ নয়,  বিভিন্ন গুরুত্বপূর্ণ ভোগ্য পণ্যের একটি সঠিক চাহিদার হিসাবের নিয়মিত ব্যবস্থা রাখা ।   শুরু থেকে যদি  এই হিসাবটা পরিষ্কার থাকে তাহলে কিন্তু সরকার যথেষ্ট সময় পাবে  আগে থেকেই একটি সতর্কতা মূলক ব্যবস্থা গড়ে তোলার জন্য ।  সেই অনুযায়ী  যখনই  পেয়াঁজ বা এই জাতীয় ভোগ্যপণ্যের দাম বৃদ্ধি পেতে থাকবে, তখন দ্রুত সরবরাহ বৃদ্ধির জন্য বহির্বিশ্ব থেকে আমদানী বাড়িয়ে বা আভন্তরীন কোন সমস্যা থাকলে সেটির মোকাবেলা করতে পারে।  কিন্তু আবারও বলছি সেজন্য দরকার সঠিক তথ্য ভান্ডার এবং সেই তথ্য বিশ্লেষন করে তড়িৎ এবং সঠিক  ব্যবস্থা নেয়ার  জন্য উপযুক্ত লোকবল এবং  মানসিকতা।  
 

